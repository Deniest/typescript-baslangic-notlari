
# Giriş

Merhaba sevgili arkadaşlar, bu yazdığım ilk şahsi yardımcı makalem ***(acemice olabilir)*** o yüzden bu makaleyi okurken bunları göz önünde bulundurmanızı tavsiye ederim.***Büyük oranda typescriptin resmi dökümantasyonundan ilerleyeceğim.***

Not: Makaleyi zaman buldukça güncelleyeceğim o yüzden sürekli gelişen ve hataların giderildiği bir yazı olacak.

Eğer makalemi beğendiyseniz ***star*** atabilirsiniz :)

Detaylara girmeden önce typescript hakkında ufak bir sözel detaylarına bakalım.

# Typescript Nedir? 

TypeScript, Microsoft tarafından geliştirilen bir programlama dili ve açık kaynak bir projedir. TypeScript, JavaScript tabanlı bir dil olup, JavaScript kodlarına tip güvenliği ekleyen, statik bir tip sistemine sahip bir dildir. JavaScript'in tüm özelliklerini içerir ve bu nedenle mevcut JavaScript projelerini kolayca genişletebilir veya geliştirebilirsiniz.

![Uygulama Ekran Görüntüsü](https://d2ms8rpfqc4h24.cloudfront.net/uploads/2021/12/Understand-Typescript.jpg)

Kullanım alanlarına ufaktan değinecek olursak typeScript, web uygulamaları, sunucu tarafı uygulamalar, oyun geliştirme ve daha birçok alanda kullanılabilir ve hızla gelişen bir dil olan TypeScript, geliştiricilere daha güvenli ve okunabilir kodlar oluşturma fırsatı sunar.

Typescript hakkında biraz bilgi edindiğimize göre biraz javascript hakkında bilgi edinelim çünkü typescripti daha iyi anlamamız için javascripti iyi anlamamız gerektiğine inanıyorum.

## Javascript(ECMAScript olarakta bilinir)
Javascript, java ile karıştırılmamalıdır. Javascript o zamanlarda Netscape'te ve şimdilerde Mozilla'da çalışan ***Brendan Eich*** tarafından 1995'in Mayısında 10 günde üretildi. Javascript her zaman Javascript olarak bilinmedi, orjinal adı Netscape'in kurucusu Marc Andreessen tarafından seçilen ***Mocha***ydı bla bla bla. Çok uzatmaya gerek yok bu bilgiler gerçek hayatta işimize yaramayacak sadece arkadaş çevresinde kullanılabilir

Daha önemli yerlere değinelim,

## ECMASCRIPT
ECMAScript, javascriptin temel belirtisini oluşturan ve dilin nasıl çalışması gerektiği konusunda rehberlik eden bir standarttır. Javascript bu standartı uygulayan bir dil olarak kabul edilir ve tarayıcılar ve diğer platformlar bu standarta uygun javascript motorlarını kullanarak javascript kodunu çalıştırırlar. 

